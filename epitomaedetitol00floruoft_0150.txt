96 1v1.1 ηοω

peiana dignitas grauis. nec ille ferebat parem , nec hic superio·
rem. pro nefas! sic de principatu laborabant, tamquam duos
tanti imperii fortuna non caperet. ergo Lentulo Marcelloque con-
sulibus rupta primo coniurationis fides. de successione Caesaris
senatus, id est Pompeius agitabat, nec ille abnuebat, si ratio sui
proximis comitiis haberetur. ut daretur consulatus absenti, quem
decem tribuni fauente Pompeio nuper decreuerant‚ dissimulante
eodem negabatur: ueniret et peteret more maiorum. ille contra
flagitare decreta, ac, nisi fides permaneret, non remittere exer-
citum. ergo ut in hostem decernitur. his Caesar agitatus statuit
praemia armorum armis defendere. ,

Prima ciuilis belli harena Italia fuit, cuius arces leuibus
praesidiis Pompeius insederat3 sed omnia subito Caesaris im-
petu oppressa sunt. prima Arimino signa cecinerunt. tum pul-
sus Etruria Libo, Vmbria Thermus, Domitius Corfinio. et perac-
tum erat bellum sine sanguine, si Pompeium Brundisii opprimere
potuisset. et ceperat3 sed ille per obsessi claustra portus noc-
turna fuga euasit. turpe dictu. modo princeps patrum, pacis
bellique moderator per triumphatum a se mare lacera et paene
inermi naui fugiebat. nec Pompei ab Italia quam senatus ab
urbe fuga turpior. quam paene uacuam metu Caesar ingressus
consulem seipse fecit. aerarium quoque sanctum, quod quia
tardius aperiebant tribuni iussit effringi, censum et patrimonium
populi Romani ante rapuit quam imperium.

Pulso fugatoque Pompeio maluit prius ordinare prouincias
quam ipsum sequi. Siciliam et Sardiniam, annonae pignera, per
legatos'habet. nihil hostile erat in Gallia3 pacem ipse fecerat.
sed ad Hispanienses Pompei exercitus transeunti per eam duci
portas claudere ausa Massilia est. misera dum cupit pacem, belli
metu in bellum incidit 3 sed quia tuta muris erat, uinci eam sibi

l ne hie — nec ille N Η 2 pro om N Η 4 primo scripsi.- prima BN ΙΙ fideN ΙΙ 6 ut
daretur om N ΙΙ 7 tribusN ss cumde simulanteN ΙΙ 8 uenissetB ss maiorum more
N Η 9 nisi in fide permanerent non se remittere Ν ΙΙ 12 arena Β ΙΙ 15 orfinio B ΙΙ
perhaetum B ΙΙ 18 dictum N ΙΙ 20 pompeius Ν ΙΙ 21 fuga turpior Gruterus: fu—
gatur pior B, fugatur prior N ΙΙ 22-facit N fl 23 censum Mommsenius: cen-
sumque BN ΙΙ 25 prouintias N Ιξ 26 pignora Ν Η 28 sed om N ΙΙ 29 elausere N ΙΙ

30 tutis N ΙΙ

10

15

20

25

30

