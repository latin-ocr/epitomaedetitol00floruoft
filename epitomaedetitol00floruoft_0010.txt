VI PRAEFATxo.

exitum exhibere BN, non IN, et Ρ 16, 25 ίηῖαίῖιαητ legi in N
neque uero in B. ceterum cum B in uniuersum satis diligenter
scriptus sit, patet eum librum, ex quo descriptus est, praecipue
uersus finem haud satis bene legi potuisse, ubi multa uitiose
scripta, multa erasa sunt. denique p 123, 1 in litteris profund
finem fecit librarius nondum finita pagina , ita ut cetera aut omss
nino defuisse in libro suo uideantur aut legi non potuisse. hunc
Bambergensem codicem e fonte deriuatum esse prorsus diuerso
a ceteris quotquot noti sunt Flori codicibus uel inde satis mani-
festum est quod solus lacunam quae ceteros codices p 110,
1—24 occupauit expletam habet solusque uerba ‘Siciliae quoque
litora et Campaniam nostram subito aduentu terrere uoluerunt'
suo loco Ρ 68, 5 posita exhibet, quae in reliquis Ρ 66, 15 turbato
ordine leguntur. neque uero in his praestantia huius libri se
continet, sed in uniuersum uerba Flori longe emendatiora tradit
quam ceteri et plerumque eis quoque locis quibus corruptelam
passus est emendandi uiam reliquis clarius certiusque indicat.
quae res tam aperta est ut exemplis eam demonstrare superfluum
sit, cum iam quaecumque in hoc libro leguntur accurate adno-
tata extent. nam ex editione a Seebodio anno Mncccxxt curata,
qui primus codice Bambergensi — non dixerim usus est, de
praestantia eius coniectura capi non potuit. ille enim non ausus
sapere ne lacunam quidem explere aut uerba supra memorata suo
loco reponere sustinuit et ex ingenti egregiarum lectionum nu-
mero paucas tantum easque minimi fere momenti probare ab
animo suo impetrauit. uel sic hominis ignauiam libri bonitas
superauit eique semel uel iterum ueram emendationem quasi
extorsit.

Simili libro atque is fuit , ex quo Bambergensis deriuatus
est, usus est Iordanes, quem in libro de successione regnorum
permulta ex Floro descripsisse diu animaduersum est. et ab ini-
tio usque ad bellum Macedonicum secundum p 46, 20 Iordanes
satis adsidue et per longa capita integrum fere Florum descripsit,
tum uero fatigatus, ut breuius rem perageret, omisso Floro S. Rufi
potissimum breuiarium sibi elegit quod sequeretur. neque tamen
postea Flori prorsus oblitus est, sed in rebus Crassi Ρ 75, 4 atque
Augusti p 113 sqq ad eum reuersus pauca quaedam inde descrip-
sit. igitur quaecumque Iordanes e Floro ad uerbum mutuatus

