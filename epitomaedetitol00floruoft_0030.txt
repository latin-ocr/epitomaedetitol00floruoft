XXVI PRAEFATIO.

domauerunt'. sed cum traiectione locus, ut uidimus, sanari
non possit, nihil reliquum est, quantum uideo, nisi ut putemus
utroque loco quaedam excidisse , ubi iam inportuna illa interpre-
tamenta intrusa sunt.

Haec, credo, ad iudicium de codicibus BN eorumque fonte
satis certum ferendum sufficient, unde tota criticae in Floro
exercendae ratio suspensa est. apparet enim in uerbis scrip-
toris constituendis B (uel BI) eius esse auctoritatis ut relinqui
non 'debeat nisi eis locis, quibus quod ibi traditum est, si per se
spectetur, corruptelae suspicionem mouet. tum demum N ita in
auxilium adhibere licet ut caute circumspicias, utrum ea quae
meliora tradere uidetur ex incorrupto fonte deducta sint, an ab
interpolatore profecta ueri specie fallant. uel sic tamen haud pau-
cos locos restare in utroque codice etiam eis uitiis, quae ex negle-
gentia librariorum oriuntur, corruptos et coniectura emendandos
facile credet nisi quis codicis alicuius optimi speciem sibi fingit,
quem a uitiis scilicet immunem in omnibus tuto sequi liceat,
quales nondum reperti sunt: Flori certe codices, tam B quam N,
uitiis cuiusque generis pluribus inquinati sunt, quam quae indu-
stria editorum tolli potuerint. haec per sua genera discreta recen-
sere, ut inde emendandi quasi quaedam lex atque norma perspicia-
tur, longum est neque uero necessarium. pleraque enim talia
sunt, qualia in omnibus scriptoribus obseruare licet. quamquam
unus quisque fere etiam in uitiis quiddam sibi proprium habet.
ita, ut hoc utar, Flori codices conpendiis scripturae male intellec-
tis non nisi raro et certis fere exemplis corrupti sunt. omnium
frequentissime littera quae est m, cum lineola superposita indica-
retur, ucl omissa uel posita praue est. itaque paenitet quod p87,
5 reliqui in honore, cum ceteris locis Florus ut plerique omnes
in honorem scripserit cf p 8, 15. 64, 26. praeterea semper scrip-
tum fuisse uidetur cos , unde cum hic illic consul scriptum esset
pro consule, aut consule pro consul, etiam nomina falso casu
posita sunt. tum compendio R· tam Romam quam Romanum
notatum fuisse docet Ρ 9, 9, ubi cum B habeat R· in I recte
scriptum est romam, in N praue romanum. similiter p 102, 30
N recte habet romanae, B corrupte romae, contra p 107, 20 recte
in N romae legitur, at in B romana. quare non dubitaui p 19, 6
Romam urbem et p 87, 12 urbe Roma reponere, cum codices hic

