 

Pmmuo. XXXV

non licet, pro testimoniis mere Liuianis ha'beri iubet. denique
cum Florus de morte C. et L. Caesarum narret, quo usque Liuii
libros non processisse ex epitomis illorum , quo unico testimonio
uti licet, efficitur, Ritterus ex eo ipso quod Florus has res narret
eas a Liuio quoque traditas esse ut sequatur postulat. de hac igi-
tur re ante quam iudicetur accuratius quaerendum esse patet. ue·
reor autem ne titulus qualis in codicibus legitur inhac quaestione
nullius fere momenti sit. equidem certe non possum mihi persua-
dere eum ab ipso Floro libro suo inpositum esse, cum in praefati-
one, ubi de consilio operis a se suscepti agit, ne uerbo quidem
Liuii meminerit, quod facere debuit, si eum tamquam fontem e
quo sua omnia hauserit existimari uoluit. illud uero non uidetur
dubitari posse, quin postquam Flori libello titulus epitomae de
T. Liuio praescriptus fuit, uera illa Liuiani operis epitoma, siue
periochas dicere mauis, ad Florum referretur, praesertim cum
uterque libellus uno uolumine coniungi soleret. ceterum discre-
pantia, quae ubique inter B et N intercedit , etiam in titulo con-
spicitur. quam N simpliciter epitomum de T. Liuio uocat, ea
accuratius in B inscribitur epitoma de T. Liuio bellorum om-
nium annorum septinqentorum. haec inscriptio, quamquam a
Floro ita profecta esse credi non potest, tamen non solum ambi-
tum recte designat, sed commemoratione bellorum ordinem a
scriptore institutum haud inepte indicat. uerum haec res hos
alio ducit. ’

Codicum enim diuersa origo ea quoque re cernitur, quod
Flori opus diuerso modo in libros et capita distinguunt. Νς
quattuor libros habent: quamquam neque hi inter se consenti-
unt; nam ς initium tertii libri faciunt, ubi in N secundi ulti-
mum caput incipit p 56, 26, et quarti initium medio fere tertio
in ΝΡ 79, 2, eo ipso loco, quo in B secundus liber incipit. B
enim totum opus in duos libros dispescuit. hunc tamquam anti—
quissimum testem secutus sum , quamquam persuasum mihi est
Florum librum suum neque hoc neque illo modo diuisisse , qua
de re iam Titzius recte iudicauit. neque in capitibus ordinandis
codices inter se consentiunt. pro antiquissimo testimonio haben-
dus est index capitum, qui in B utrique libro praemittitur, mu-
tilatus is quidem -— nam p 4, 15 bellum Achaicum et p 77, 7
Ti. Gracchi seditio silentio praetereuntur -— sed neglegentia

ΙΙΙ*

