XXXII PRAEFATxo.

quu in archetypo suo inuenit cu, ut demonstrant secuntur Ρ 46,
20, oblicus Ρ 95, 15, ecum ut e uestigiis apparet p 74, 1. in eo
libro unde B deriuatus est potius quo scriptum fuisse inde con-
cludas quod Ρ 10, 30 quo pro quoi, p 71, 26 quodtam pro cottam
habet 3 ceterum in B fere quu scribitur, ut alloquutus, sequutus,
et eum saepe in quum mutatum est. eodem pertinet quod B scri-
bit quottidie, N uero cotidie, uterque autem cotidianus. quid
quod N Esquilinam dicit Eseilinam.

Magna uarietas atque licentia in aspiratione uel ponenda uel
omittenda in B potissimum est. Annibal perpaucis locis, quos
adnotare superuacaneum duxi, exceptis semper in B scribitur et
Anno, sedHasdrubal‚· atque ab amico quodam edoctus sum Anni-
balis atque Hasdrubalis Punica nomina alitteris inter se diuersis
incipere. N uero Hannibal, Hanno, Hasdrubal habet. ut pauca
quaedam exempla adferam , bac pro eo quod est ae saepissimime
scribit B, unde Ρ 69, 26 hac nominibus extat pro aqnominibus,
ubi N omisso bae, quod sensum non habebat, nominibus scripsit.
et in habundare uterque consentit 3 haqmina, hasperrimum, hoe-
casio , hodium, bopulentia, hostendere in solo Binuenitur, cum
N propria sint brea, hrenus. contra umor recte uterque habent,
umens et umerus e solo N, sicut orribile, orrens e B scripsi. sed
asta, oratius uterque habet, abuit, ereditas B, ortari N 3 rursus
eonpreensis, ueemens‚ traeret, abstrai B, in quo haud raro supra
lineam aspirationis nota Ι· addita est, quam etiam in quenalis
codice Pithoeano eodem modo adhibitam inueni.

Illud uixqopus est monere, b et u in utroque codice saepis-
sime inter se mutari. summa inconstantia est in adhibendis lit·
teris d et t,· itaque sed atque set, apud atque aput, adque uel
atque, adquin uel atquin -— nam atqui nusquam in Flori codici-
bus legitur — eadem inconstantia scripsi, ita quidem ut rariorem
sormam reciperem ubi codices discreparent. sed quod in BN ali-
quotiens legitur aliquod pro aliquot recipere nolui, idemque ad-
notare satis habui quit, illut quae hic illic leguntur in BN sicut
aliut in N, quot et contra inquid, reliquid, simulad, capud in B,
in quo saepe quod prius scriptum erat d uel t postea mutatum
est. quibusdam locis N p ante s scriptum seruauit ubi uulgo b
scribi solet in opseene, opsessa, Opsidius, pleps, ante t seruarunt
BN in optulit, in optrito B solus.

